---
layout: blog
published: true
category: blog
tags:
  - Associazione
date: '2017-10-17'
authors:
  - Svoltastudenti
title: News Giugno-Settembre
fb_title: News Giugno-Settembre

image: bj3l739cwc8
place: Milano
---

Ciao ragazzi. Eccoci all’inizio della nostra esperienza di rappresentanza. Vorremmo iniziare questi aggiornamenti mensili riguardo le riunioni di Senato Accademico, del Consiglio d’Amministrazione e della Consulta della Didattica. Per questa prima volta parleremo delle cose approvate negli ultimi 3 mesi.

Speriamo che questa serie di articoli possa chiarire le idee di voi lettori anche riguardo ai temi trattati negli organi centrali del Politecnico.

Iniziamo con la riunione del _Senato Accademico di settembre 2017_ dove è stato presentato il **nuovo sito** di Ateneo, che punta a facilitare la comunicazione e la leggibilità per gli utenti, tutto ciò effettuato attraverso il miglioramento della grafica e l’inserimento dello “story telling”.

L’obiettivo è migliorare la soddisfazione degli studenti, che al momento risulta essere a quota sette punti su dieci. Saranno meglio integrati anche i social media.

Il lancio sarà composto da:

*   aggiornamento homepage (28 febbraio 2018);
*   aggiornamento secondi livelli (30 giugno 2018);
*   assorbimento poliorientami e international (fine 2018)
*    creazione nuovi siti per dipartimenti (su richiesta), scuole e poli (2019).

Verranno inoltre creati gruppi di studenti di prova per verificare l’ottimizzazione del sito.

È stato messo ai voti ed approvato il cambiamento della pubblicazione delle **valutazioni** **della didattica **che si trovano sulla pagina personale di ogni professore e sono determinate dagli studenti con l’ultima domanda dei questionari che compiliamo.

Anziché venire espresse attraverso delle fasce di giudizi, verranno rese pubbliche sotto forma di media numerica, approssimata alla prima cifra decimale.

Questa cosa è stata chiesta a lungo dai rappresentanti e finalmente siamo riusciti ad ottenerla.

Invece, nella riunione del _Senato Accademico di luglio 2017_ è stata eliminata la **soglia minima per i test d’ingresso** degli studenti di **architettura** provenienti da paesi **fuori dall’Unione Europea**, come stabilito dalla direttiva ministeriale di riferimento.

Passiamo invece alle riunioni del _Consiglio d’Amministrazione di settembre 2017_, dove sono stati presentati i bandi per 40 **tesi all’estero **ed il **bando delle 150 ore** per gli studenti di lauree triennali e lauree a ciclo unico. Quest’ultimo permette agli studenti di svolgere mansioni retribuite all’interno del Politecnico per un totale di 150 ore annuali.

Nella riunione di _giugno 2017 _invece ha avuto risalto l’approvazione delle **borse di studio per meriti sportivi**, finanziate per € 50.000 dal “Fondo merito” ed integrate per circa € 50.000 aggiuntivi provenienti dalla PolimiRun 2017.

Vorremmo parlare infine degli ultimi aggiornamenti della _Consulta della Didattica_. A giugno 2017 è stato trattato l’argomento della **didattica innovativa** e dell’introduzione del **software anti-plagio** per le tesi magistrali. Questi argomenti sono poi stati affrontati nelle Giunte di Scuola e Consigli di Corso di Studi.

Si conclude così questo primo aggiornamento riguardante le nostre prime riunioni.

Speriamo possa esservi utile e non esitate a contattarci per chiarimenti o opinioni.
