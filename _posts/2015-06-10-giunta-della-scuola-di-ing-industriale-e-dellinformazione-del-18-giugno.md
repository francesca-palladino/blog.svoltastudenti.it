---
layout: blog
published: true
category: blog
tags:
  - Rappresentanza
  - Ingegneria Industriale e dell'Informazione
  - Calendario accademico Prove in Itinire e Programmazione Didattica
date: '2015-06-10'
authors:
  - Federico Gatti
  - Manal Qablaoui
title: Giunta della Scuola di Ing. Industriale e dell’Informazione del 18 Giugno
fb_title: Giunta della Scuola di Ing. Industriale e dell’Informazione del 18 Giugno

image: 
lang: it
place: Milano
---

Oggi si è svolta la prima seduta della **giunta della Scuola di Ingegneria Industriale e dell’Informazione** alla quale hanno partecipato i 5 neoeletti studenti rappresentanti dalle 3 liste: 2 rappresentanti di Lista Aperta, 2 i nostri rappresentanti e un rappresentante di La Terna Sinistrorsa. 

Tra i punti in Ordine del giorno, la Giunta ha espresso il suo voto sul la rielaborazione del **Calendario per il prossimo anno Accademico 2015-2016** la cui unica proposta di modifica è stata la diminuzione dagli attuali 6 appelli ai vecchi 5. La proposta è stata votata all’unanimità dai docenti e da uno studente ed è quindi risultata approvata. I nostri rappresentanti hanno espresso un parere sfavorevole al riguardo. Il nostro sgomento sta nel fatto che questo punto non fosse specificato nell’ordine del giorno della giunta, ma presentato durante la discussione sul Calendario accademico, che ha quindi colto impreparati i nostri rappresentanti. 

In questo caso la nostra volontà è di ripristinare la situazione precedente perché il voto di oggi rappresenta un grande passo indietro da parte della Scuola dal momento che avrebbe meritato una riflessione più approfondita rispetto alle argomentazioni che hanno portato i componenti della giunta a questa proposta. Le argomentazioni sono in elenco:

*   Aule per esami insufficienti
*   Riduzione sforzo organizzativo docenti e PTA
*   Ridurre la  sovrapposizione di esami 
*   6° Appello poco sfruttato dagli studenti e la maggior parte risulta impreparata

In mancanza di dati statistici, non abbiamo potuto argomentare in modo opportuno l’importanza dell’appello aggiuntivo.

Svoltastudenti lavorerà per una riforma più completa di calendario accademico e valutazione degli studenti, che vada oltre la semplice introduzione o soppressione del numero di appelli disponibili per risolvere problemi di gestione dei corsi o strutture di Ateneo.

Al quesito di riportare a 5 gli appelli disponibili per gli allievi della Scuola di Ingegneria Industriale e dell’Informazione, tutti i membri docenti della Giunta hanno votato a favore, compreso un rappresentante degli studenti di Lista Aperta, diversamente dal voto contrario solamente degli altri 4 studenti.

Nello specifico ecco cosa cambierà:  
Calendario Accademico con 5 numeri di appelli per 2° e 3° anno della laurea:  
1° semestre: 2 appelli a febbraio, 1 a luglio e 2 a settembre  
2° semestre: 2 appelli a luglio, 2 a settembre e 1 a febbraio

Gli appelli degli esami del 3° anno privilegeranno i laureandi   
Gli appelli degli esami del 2° anno privilegeranno gli studenti del corso  
Gli appelli degli esami del 1° anno saranno svolti nella parte centrale del mese

_I rappresentanti di SvoltaStudenti nella Giunta_
