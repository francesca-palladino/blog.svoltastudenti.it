---
layout: blog
category: blog
title: >-
  Le ultime dalla rappresentanza: dall’elezione della Presidenza del Consiglio
  degli Studenti all’inaugurazione della Biblioteca di Bovisa
fb_title: >-
  Le ultime dalla rappresentanza: dall’elezione della Presidenza del Consiglio
  degli Studenti all’inaugurazione della Biblioteca di Bovisa
date: 2019-06-13T21:59:12.713Z
image: bj3l739cwc8
---

Come sempre sono tante le novità che giungono dagli organi di rappresentanza.

Si è riunito per la prima volta il nuovo Consiglio degli Studenti e ha eletto le cariche interne, la Presidenza va al nostro Alessio Rocca, la VicePresidenza a Matteo Oggioni, entrambi eletti rappresentanti in Senato Accademico. Inoltre il nostro Guido Sassaroli e Francesco Martin faranno parte del Comitato Unico Sportivo, Giorgio Colomban e Riccardo Sommaruga faranno parte del Comitato Unico di Garanzia e Alice Simionato sarà membro del Nucleo di Valutazione.

Dalla commissione Permanente Studenti invece arriva una grande novità in merito alla contribuzione studentesca: avremo l’aggiunta di ulteriori categorie di studenti che potranno godere di esoneri parziali o totali dal pagamento delle tasse, in particolare studenti internazionali beneficiari di una borsa di studio del Politecnico di Milano o di altri Enti e studenti che partecipano ad un programma di Doppia Laurea.

Inoltre è stato deciso di innalzare da € 250,00 a € 500,00 il contributo agli studenti che partecipano a competizioni internazionali che si svolgono in Paese esteri e che siano segnalate o sponsorizzate dall’Ateneo.

Infine sono stati inaugurati i nuovi lavori fatti nella Biblioteca del Campus Bovisa e tante sono le novità. I posti studio sono aumentati del 10% e sono stati resi tutti più confortevoli; è stato installato al secondo piano un nuovo Flipbook nel quale è possibile sia consultare tutti i progetti scientifici in cui l’Ateneo è coinvolto, sia conoscere il numero di studenti e docenti rispetto a corsi, scuole e provenienza storica e geografica; sono stati installati all’ultimo piano Visori VR con tantissimi contenuti multimediali; E-book consultabili, 2 wallet docenti e tanto tanto altro per rendere sempre migliore, tecnologico e accogliente uno dei luoghi più frequentati del nostro Ateneo.

Tecla Trifilò, rappresentante degli studenti in Consiglio di Amministrazione tecla.trifilò@svoltastudenti.it  
Marco Airoldi, rappresentante degli studenti in Senato Accademico  
[marco.airoldi@svoltastudenti.it](mailto:marco.airoldi@svoltastudenti.it)  
Alessio Rocca,rappresentante degli studenti in Senato Accademico  
[alessio.rocca@svoltastudenti.it](mailto:alessio.rocca@svoltastudenti.it)
