---
layout: blog
category: it
isAmp: "true"
noBrand: "false"
title: Precedenze, nuova triennale in inglese, PSPA Geotechnics e novità dal
  corso di Ingegneria Civile
tag: Rappresentanza
desc: Precedenze, nuova triennale in inglese, PSPA Geotechnics e novità dal
  corso di Ingegneria Civile
article_th: /assets/img/uploads/article_placeholder.png
authors:
  - Antonino Sgroi
  - Butrint Haxhiu
  - Dario Santo
  - Eleonora Pietrobelli
  - Ermano Micheli
  - Matteo Parpanesi
  - Carlo Giovani
published: true
date: 2020-04-16T15:13:57.064Z
---
Il Consiglio di Corso di Studi ha lavorato parecchio dal suo insediamento e vorremmo raccontarvi cosa è stato fatto.

**Inizierà da quest’estate un corso Passion in Action su BIM tenuto dalla professoressa Scesi e dal Professor De Gaetani**, attivato su proposta dei Rappresentanti degli Studenti. Verrà erogato verso fine luglio (20-24 probabilmente) per un totale di 20 ore di cui circa 12 di laboratorio. Il limite di studenti che possono partecipare è stato fissato a 30.

I bandi di doppia Laurea interna sono stati riconfermati riaggiornando i codici dei corsi.\
**Per gli scambi sono stati approvati due nuovi accordi con l’Università di Miami e di Chongqing**, mentre è in corso di trattativa un accordo con l’Universidad Politecnica de Catalunya (Barcellona).

**È stata modificata l’organizzazione del PSPA (Piano di Studi Pre-Approvato) Geotechnics**, spostando gli esami caratterizzanti di Geotecnica (ICAR/07), che prima erano presenti solo al secondo anno, in tutti e quattro i semestri della magistrale, inserendone uno per semestre (ADVANCED SOIL AND ROCK MECHANICS al primo semestre, GEOTECHNICAL MODELLING (Materials and Processes) al secondo semestre, GEOTECHNICAL DESIGN (Structures and Infrastructure) al terzo semestre e SLOPE STABILITY al quarto).\
Si sono così risolti storici problemi insiti in questo percorso di laurea magistrale. Il corso di Foundations cambierà nome in GEOTECHNICAL DESIGN (Structures and Infrastructure).

**Una nuova proposta sono le discipline META**: è stata approvata la proposta di erogare un corso in parallelo a “Scientific and Technical Communication”, presente al secondo semestre del secondo anno della Laurea Magistrale, che tratti temi trasversali all’ingegneria civile, si chiamerà: Social Impact, Risk and Responsibility of Technology and Engineering.\
Il corso avrebbe un peso di 4 CFU proprio per poter essere erogato in parallelo all’altro.

**Sono state eliminate le precedenze di verbalizzazione tra esami di semestri contigui di anni diversi**, eliminando di fatto tutte le precedenze tra esami contigui, cosa per cui Svoltastudenti si è battuta da diversi anni.

Nello specifico: 

* **Analisi Matematica 2** non sarà più precedenza di verbalizzazione per Equazioni Differenziali e Meccanica Razionale 
* **Fisica I e Fisica IIA** per Meccanica Razionale
* **Scienza delle Costruzioni** per Geotecnica
* **Idraulica** per Costruzioni idrauliche

Sono state approvate le bozze dei Regolamenti Didattici della Laurea di primo livello (versioni in italiano e in inglese) ed in particolare anche il numero programmato di studenti della Laurea Magistrale, fissato a 220.

**In queste è infatti inclusa la nuova proposta per il primo anno della laurea triennale, con due sezioni, di cui una sezione inglese con gli stessi insegnamenti della sezione in italiano.**

Per il secondo anno le uniche differenze tra le due sezioni riguardano l’insegnamento di Fisica tecnica, che nella sezione in inglese risulta in alternativa a Project management, e l’incremento di 2 CFU per l’insegnamento di Surveying and data processing nella sezione in inglese, da dedicare ad approfondimenti di probabilità e statistica.

Per il terzo anno della sezione in inglese non compaiono gli insegnamenti di Estimo da 6 CFU e quello di soft skill da 3 CFU e si prevede un solo insegnamento a scelta da 6 CFU a fronte dei 12 CFU della sezione in italiano. Per i restanti 12 CFU liberi la proposta è di mutuare dal percorso magistrale l’insegnamento già attivo di Prove Non Distruttive (Non Destructive Testing) da 6 CFU e di attivare un nuovo insegnamento Structural Monitoring da 6 CFU, con l’obiettivo di dare una leggera caratterizzazione al percorso formativo in lingua inglese sui temi molto attuali della gestione, manutenzione e monitoraggio di strutture e infrastrutture.

Un caro saluto dai vostri rappresentanti

Per ogni informazione o curiosità siamo a vostra disposizione!