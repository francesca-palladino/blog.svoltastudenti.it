---
layout: blog
category: it
isAmp: "true"
noBrand: "false"
title: Elezioni Studentesche CNSU Vincenzo Giannico - UniLab-Svoltastudenti
tag: Rappresentanza
desc: Elezioni Studentesche CNSU Vincenzo Giannico - UniLab-Svoltastudenti
article_th: /assets/img/uploads/article_placeholder.png
authors:
  - Fabio Frassini
published: true
date: 2013-05-30T00:00:00.000Z
---

In occasione delle elezioni universitarie del **21-22 maggio 2013**, gli studenti italiani avranno il diritto di scegliere i loro rappresentanti nel **CNSU** (Consiglio Nazionale degli Studenti Universitari), organo di rappresentanza studentesca che dialoga direttamente con il Governo. **Svoltastudenti** per la prima volta entra in questa sfida candidando un proprio studente,**Vincenzo Giannico**. La lista è **UniLab-Svoltastudenti**, una piattaforma di idee per il confronto tra studenti, dove nessuna ideologia specifica è predominante. La circoscrizione è quella di **Nord-Ovest (Lombardia, Piemonte, Liguria)**. Se credi nella forza del cambiamento, sei sei stanco della partitocrazia nelle università e deluso dall'ideologismo miope predominante, sostienici! Sbarra **Unilab-SvoltaStudenti e scrivi Vincenzo Giannico** come portavoce delle istanze studentesche.

Chi è Vincenzo, nei fatti?
--------------------------

Già **rappresentante degli studenti del Politecnico di Milano** e **vice presidente del Consiglio degli Studenti**, è stato fautore de "**Sportello Merito**". Il progetto ha permesso agli studenti più meritevoli di ricevere, come parte integrante del Fondo Merito, **rimborsi fino a 250 euro** per la partecipazione ai seguenti corsi d'Ateneo:

*   Lingue Straniere
*   Software
*   Comunicazione
*   Formazione Permanente

Cosa è UniLab SvoltaStudenti?
-----------------------------

Confederazione che si propone come **piattaforma per il confronto tra studenti**, dove **nessuna ideologia specifica è predominante**. Inserita in un complesso mondo universitario, si pone l'obiettivo di vagliare tutte le idee e le proposte con una logica BOTTOM-UP, nell'intento di rispondere in maniera efficace alle istanze della comunità studentesca.   
**Ciò esclude categoricamente**, a differenza delle altre liste storicamente attive in questo organo, **ogni tipo di strumentalizzazione o influenza da parte di partiti, sindacati o organizzazioni non studentesche.** **UniLab SvoltaStudenti** affronta i problemi degli studenti sulla **base della concretezza delle idee risolutive,** a prescindere da pregiudizi e dogmi ideologici tipici di una politica universitaria estranea al suo modus operandi.

Questo è il programma per punti:

### MERITO & DIRITTO

*   6% PIL IN ISTRUZIONE, UNIVERSITÀ E RICERCA 
*   TEST DI INGRESSO: LIBRI DI RIFERIMENTO INDICATI NEL BANDO 
*   CODICE ETICO NAZIONALE PER DOCENTI E GARANTE DEGLI STUDENTI
*   FONDO NAZIONALE DIRITTO ALLO STUDIO, STOP ALLA TASSA REGIONALE
*   DIRITTO ALLA VISIONE ESAME POST-CORREZIONE

### DIDATTICA

*   RISULTATI PUBBLICI DELLE VALUTAZIONE DEI CORSI
*   UNIVERSITÀ "FUORI DALL'AULA": PIù ESPERIENZA SUL CAMPO
*   ASSISTENTI & ORE DI RICEVIMENTO: RISORSE DA SFRUTTARE
*   RIPARTENDO DALLE SUPERIORI: ULTIMARE I PROGRAMMI MINISTERIALI

### EUROPA

*   "CNSU" EUROPEO, AL PASSO CON L'UE
*   ERASMUS SENZA OSTACOLI E PIù ESAMI RICONOSCIUTI
*   SCONTI STUDENTI PER CERTIFICAZIONI DI LINGUA
*   DIDATTICA DI QUALITÀ PER LE LINGUE
*   OLTRE L'ERASMUS: DOUBLE DEGREE, PER LAVORARE OVUNQUE

### LAVORO & OPPORTUNITÀ

*   NO AL 105 SU 110 PER L'ACCESSO AI CONCORSI
*   MIUR E MIN. DEL LAVORO: ISTRUZIONE CONTRO LA DISOCCUPAZIONE
*   ORIENTAMENTO: PIù INFORMAZIONI PIÙ AMBIZIONI
*   UNI & JOBS DAY
*   LAUREE A CICLO UNICO: MENO OSTACOLI AL CAMBIO DI UNI

### CAMPUS & PARTECIPAZIONE

*   ASSOCIAZIONI STUDENTESCHE, SPAZI E FONDI PIù ACCESSIBILI
*   PIÙ VANTAGGI ALLO STATUS DI "STUDENTE" 
*   ALMENO UNO SPAZIO STUDIO APERTO 24 ORE SU 24
*   PIÙ INCENTIVI ALLO SPORT E AI TORNEI UNIVERSITARI
*   LAVORARE IN UNI & "150 ORE": INSERIRE IL RUOLO DI TUTOR

Leggi il programma completo al link:  
[http://issuu.com/unilabsvoltastudenti/docs/programma_unilab_svoltastudenti_cnsu2013/2](http://issuu.com/unilabsvoltastudenti/docs/programma_unilab_svoltastudenti_cnsu2013/2)
