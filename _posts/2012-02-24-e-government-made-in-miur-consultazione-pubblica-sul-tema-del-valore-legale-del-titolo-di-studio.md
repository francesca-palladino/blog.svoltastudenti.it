---
layout: blog
published: true
category: blog
tags:
  - Rappresentanza
  - Senato accademico
  - Meritocrazia
date: '2012-02-24'
authors:
  - Fabio Frassini
title: >-
  E-Government made in MIUR: consultazione pubblica sul tema del valore legale
  del titolo di studio
fb_title: >-
  E-Government made in MIUR: consultazione pubblica sul tema del valore legale
  del titolo di studio

image: bj3l739cwc8
lang: it
place: Milano
---

Il 27 gennaio 2012, al termine del Consiglio dei Ministri, il Presidente del Consiglio Mario Monti ha annunciato di voler sottoporre a **consultazione pubblica il tema del valore legale del titolo di studio**, affidandone la gestione al Ministero dell’istruzione, dell’università e della ricerca.

È una scelta che segna un elemento distintivo importante rispetto al passato. Quella che, in Europa, è oramai una prassi consolidata, in Italia ha trovato solo timide e sporadiche applicazioni.

C’è, da parte di tutti i componenti del Governo, la convinzione che debba essere tutta la cittadinanza (compresi i giovani) a contribuire alla ripresa economica, impegnandosi nella crescita e nello sviluppo. In quest’ottica, il contributo costruttivo di coloro che hanno un interesse o un’opinione diviene incentivo al miglioramento delle decisioni.

Ne guadagnano le istituzioni, che accrescono la propria trasparenza; i cittadini, che guadagnano l’accessibilità all’attività del Governo; infine, ne guadagna il Paese intero, che si adegua agli standard dell’Unione europea.

L’idea di fondo è quella di trasformare la consultazione in un percorso, un elemento portante dell’azione di Governo che, prima di decidere, si ferma ad ascoltare la voce dei destinatari delle decisioni: i cittadini.

[http://www.istruzione.it/web/ministero/consultazione-pubblica](http://www.istruzione.it/web/ministero/consultazione-pubblica)
