---
layout: blog
published: true
category: blog
tags:
  - Associazione
date: '2018-05-24'
authors:
  - Svoltastudenti
title: 'Residenze 2018/2019: Un nuovo inizio.'
fb_title: 'Residenze 2018/2019: Un nuovo inizio.'

image: bj3l739cwc8
place: Milano
---

Come vi avevamo preannunciato, questo maggio è un mese di grandi novità per le residenze. In questo articolo riassumiamo lemaggiori per gli ospiti che non usufruiscono di tariffa agevolata.

Il nuovo anno accademico vedrà in primis **l’apertura di due nuove residenze**: Pareto ed Einstein.   
Le nuove aperture si affiancheranno però a delle **dismissioni**: non saranno infatti più disponibili le residenze Certosa, Monneret, Rubattino, Gauss, Martinitt e Casa Sperlari (Cremona).   
Inoltre nella residenza Galilei i posti di competenza del Politecnico saranno destinati interamente per posti alloggio a tariffa agevolata. 

I posti nelle residenze disponibili (a Milano: “Casa dello Studente”, “Einstein”, “Pareto”, “Dateo” e “Newton”; a Lecco “Loos” e a Como “La Presentazione”) saranno **prenotabili solamente per periodi di un semestre o di un anno accademico**, e non sarà possibile modificare la prenotazione se non per motivazioni gravi o in caso di laurea a Dicembre, Febbraio o Aprile.

In tal caso è necessario scrivere il motivo della cancellazione all’indirizzo: [booking-residenze@polimi.it](mailto:booking-residenze@polimi.it) entro il 10 del mese e liberare l’alloggio entro il mese stesso.  
Per le disdette di febbraio la data per liberare l’alloggio sarà il 22 febbraio 2019, a causa del subentrare del secondo semestre.  
 

Si procede al rinnovo del posto alloggio **effettuando il pagamento con ****PagoPA** **al momento della prenotazione** e scegliendo come periodo di pagamento rate bimestrali o una soluzione unica.

Rimandiamo al sito delle residenze per i tariffari completi: [http://www.residenze.polimi.it](http://www.residenze.polimi.it/).

Vi invitiamo a segnalarci problemi o criticità di questo nuovo sistema.

Buona permanenza in residenza!
